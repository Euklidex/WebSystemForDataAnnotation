{
  "name": "Webový systém na anotovanie dát",
  "tagline": "",
  "body": "Cílem projektu je vytvořit systém, který umožní značkování dat. Značkování probíhá následujícím způsobem: anotátor hodnotí jednotlivá slova podle toho, zda spadají do určité kategorie pomocí zakliknutí ano/ne (např.: pes > _zvíře > ano/ne). Označkovaná data jsou následně využitelná například ve strojovém učení.\r\n\r\nK ověření stability názorů anotátora je zapotřebí implementovat zobrazování stejného dotazu dvakrát, a to s odstupem několika slov, a další akce, například přidání šumu.\r\n\r\nNa základě získaných výsledků bude vytvořena statistika (zobrazující rychlost práce jednotlivých anotátorů či údaj o tom, kolik procent anotátorů se shodlo). Tato statistika by měla být ke stažení, případně ve znovu vložitelném formátu.\r\n\r\nV práci s anotacemi je zásadní tzv. management, pod který spadá práce \r\ns anotacemi, rozdělení slov na balíky – pro ty je třeba nastavit přístupová práva. Balíky by měly být distribuovány mezi anotátory tak, aby byly anotované dvakrát. Pokud máme například 1000 otázek, budou do bloků vloženy po stovce.\r\n\r\nAnotátoři by měli mít k dispozici tlačítka ano a ne, v praxi se osvědčilo jejich protilehlé umístění a příznačné zbarvení – tlačítko ne vlevo, zbarveno červeně, tlačítko ano vpravo, zbarveno zeleně. Můžeme zvážit klávesové zkratky, u těch však snadněji dochází k překlepům. Dále by anotátoři měli mít možnost vrátit se \r\nk předchozímu slovu, aby se mohli v případě potřeby opravit.\r\n\r\nPři procházení slov umístěných v kategoriích může nastat případ, kdy dané slovo zcela evidentně nespadá do zmíněné kategorie, jedná se o překlep. Měla by se zde proto vyskytovat možnost, jak chybu opravit, a to pomocí tlačítka k tomu určenému.\r\n\r\n",
  "note": "Don't delete this file! It's used internally to help with page regeneration."
}